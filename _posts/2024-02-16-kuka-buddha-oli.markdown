---
layout: "posts"
title: "Kuka Buddha oli ja mitä hän opetti?"
excerpt: "<h3>Mistä kaikki alkoi.</h3>"
date: 2024-02-16 19:00:00 +0200
author: "Meditoi kuin Buddha"
category: "Tietoisku"
permalink: kukabuddhaoli
header: 
       teaser: assets/images/firstsermon2.jpg

entries_layout: grid

author: "Meditoi kuin Buddha"
---
<iframe width="560" height="315" src="https://www.youtube.com/embed/KvNjudYLk0I?si=BsojV8d0fqukB6Qq" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture; web-share" referrerpolicy="strict-origin-when-cross-origin" allowfullscreen></iframe>

<b> Anna palautetta: meditoikuinbuddha@gmail.com</b>

<i>Kuuntele julkaisu luettuna</i>:
<audio controls>
  <source src="assets/audio/2024-02-16/2024-02-16-final.mp3" type="audio/mp3">
</audio>

<h2>Kuka Buddha oli?</h2>

<figure>
<img src="assets/images/firstsermon.jpg" alt="Buddhan opetusura alkaa">
<figcaption> Taiteilijan tulkinta Buddhan ensimmäisestä opetuksesta. Kuva: I Made Ariasa</figcaption>
</figure>

Buddha eli noin 2500 vuotta sitten nykyisen Intian ja Nepalin rajan tienoilla.<sup>1</sup> 29-vuotiaana
yltäkylläisyydessä elänyt mies jätti perheensä ja rikkautensa löytääkseen vastauksen ikääntymiseen,
sairastumiseen ja kuolemaan<sup>2</sup>.

Kuuden vuoden etsimisen jälkeen<sup>3</sup> hän oppi rauhoittamaan mielensä<sup>4</sup> ja ymmärsi totuuden, joka vapautti hänet harhaisuudesta. Tämä jälleensyntymän tuhoava ymmärrys<sup>5</sup> antoi miehelle
tittelin Buddha, herännyt.

Seuraavat 45 vuotta<sup>6</sup> Buddha kiersi ympäri Pohjois-Intiaa opettaen, miten kuka tahansa voi kasvaa
ihmisenä, rauhoittaa mielensä ja vapautua jo tässä elämässä.

<figure>
<img src="assets/images/intia.jpg" alt="Buddhan Intia">
<figcaption>Buddhan Intia, 2500 eaa. Kuva: Jonas/Suttacentral</figcaption>
</figure>

<h2>Mitä Buddha opetti?</h2>

Buddhan elinaikana opetukset säilyivät hänen läheisimpien oppilaidensa muistissa<sup>7</sup>. Hänen kuoltuaan
ne koottiin yhteen mittavaksi kokoelmaksi, joka myöhemmin kirjattiin ylös.

Kyseiset opetukset ovat edelleen saatavilla. Nykyään ne tunnetaan nimellä <i>varhaiset buddhalaiset
tekstit</i>, VBT (eng. <i>Early Buddhist Texts</i>, EBTs). 

Kaikki tuntemamme buddhalaisuus kumpuaa näistä opetuksista.

<figure>
<img src="https://suttacentral.net/img/home-page/pali2.avif" alt="pali">
<figcaption> Burmalainen <i>sutta</i>-käsikirjoitus n. 1800-luvulta. Kuva: <a href="https://suttacentral.net">Suttacentral.net</a></figcaption>
</figure>

<b>VBT:t jaetaan kolmeen “koriin”</b><sup>8</sup>:

<b>Opetukset</b>, alkuperäisellä <i>paalin</i> kielellä <i>suttat</i>, ovat Buddhan pääopetuksia, jotka koostuvat joko
keskusteluista, opetuspuheista tai säemuotoisista opetuksista. Buddhan lisäksi ääneen pääsevät myös
hänen tunnetut oppilaansa.

<b>Luostarisäännöstö</b>, paaliksi <i>vinaya</i>, koostuu Buddhan luostariyhteisöille
asettamista säännöistä ja ohjeistuksista, jotka edelleen määrittävät luostareiden toimintaa ympäri
buddhalaista maailmaa.

<b>Abhidhamma</b>, sisältää tiivistelmiä ja analyysejä varhaisemmista opetuksista. Nämä tekstit eivät ole
Buddhan suoria opetuksia, vaan hänen kuoleman jälkeensä syntyneitä kommentaareja.

Tämä sivusto keskittyy pääosin ensimmäiseen koriin, eli <i>suttiin</i><sup>9</sup>, jotka sisältävät Buddhan keskeiset
opetukset eettisyydestä, rauhasta ja viisaudesta. Näistä opetuksista tunnetuimmat
löytyvät neljästä kirjasta, joita kutsutaan nimellä <i>nikāyat</i>.

2500 vuotta vanhat opetukset olivat alusta alkaen vapaita ajan ja paikan
rajoitteista. Buddhan opetukset sopivat jokaiselle, jolla on mieli ja sydän<sup>10</sup>.

<figure>
<img src="https://suttacentral.net/img/home-page/editions2.avif" alt="suttas">
<figcaption> Kuva: <a href="https://suttacentral.net">Suttacentral.net</a></figcaption>
</figure>

<b>Opetuksiin viitatessa käytetään seuraavia lyhenteitä</b> 
(Linkit vievät <a href="https://www.suttacentral.net">Suttacentral.net</a>-sivustolle,
jossa kaikki opetukset ovat tarjolla ilmaiseksi):

<b>Neljä nikāyaa</b>:

<a href="https://suttacentral.net/pitaka/sutta/middle?lang=en">Majjhima Nikāya</a> (keskipitkät opetukset) = <b>MN</b>

<a href="https://suttacentral.net/pitaka/sutta/linked?lang=en">Samyutta Nikāya</a> (aihekohtaiset opetukset) = <b>SN</b>

<a href="https://suttacentral.net/pitaka/sutta/long?lang=en">Digha Nikāya</a> (pitkät opetukset) = <b>DN</b>

<a href="https://suttacentral.net/pitaka/sutta/numbered?lang=en">Anguttara Nikāya</a> (numeraaliset opetukset) = <b>AN</b>

<b>Muut kirjat:</b>

<a href="https://suttacentral.net/dhp?view=normal&lang=en">Dhammapada</a>, kuuluisa säekokoelma = <b>Dhp.</b>

<a href="https://suttacentral.net/pitaka/sutta/minor/kn/thig?lang=en">Therīgāthā</a>, valaistuneiden nunnien säkeet = <b>Thig.</b>

<a href="https://suttacentral.net/pitaka/sutta/minor/kn/thag?lang=en">Theragāthā</a>, valaistuneiden munkkien säkeet = <b>Thag.</b>

<a href="https://suttacentral.net/pitaka/sutta/minor/kn/snp?lang=en">Suttanipāta</a> = <b>Snp.</b>

<a href="https://suttacentral.net/pitaka/sutta/minor/kn/iti?lang=en">Itivuttaka</a> = <b>Iti.</b>

<b>Luostarisäännöstöön viitatessa käytetään seuraavaa lyhennettä</b>:

<a href="https://suttacentral.net/pitaka/vinaya?lang=en">Vinaya</a> = <b>Vin.</b>

<i>Lähteet ja viittaukset:</i>
1. <a href="https://suttacentral.net/introduction?lang=en">Introduction to SuttaCentral</a>
2. <i>Suttassa</i> <a href="https://suttacentral.net/mn4/en/sujato">MN26</a> Buddha muistelee lähtemistään hengelliselle polulle. 29 vuoden ikä mainitaan <i>suttassa</i> <a href="https://suttacentral.net/dn16/en/sujato">DN16:34</a>.
3. Kuuden vuoden harjoitus eri opettajineen ja itsekurittamisineen löytyy niin ikään <i>suttasta</i> <a href="https://suttacentral.net/mn4/en/sujato">MN26</a>.
4. Muun muassa <a href="https://suttacentral.net/mn19/en/sujato">MN19</a> antaa yhden näkökulman harjoitukseen, joka johti Buddhan heräämiseen.
5. Heräämistä kuvattaessa toistetaan <i>suttissa</i> usein perusfraasi, joka alkaa lausahduksella: "Jälleensyntymä on loppunut (<i>khīṇā jāti</i>)".
6. <a href="https://suttacentral.net/dn16/en/sujato">DN16:12</a> mainitsee Buddhan kuoliniäksi 80 vuotta.
7. Muinaisessa Intiassa pyhien opetuksien resitoiminen ja mieleenpainaminen oli huippuunsa hiottu taito, jonka Buddha omaksui aikansa muilta hengellisiltä harjoittajilta, mm. <a href="https://ocbs.org/wp-content/uploads/2015/09/authenticity.pdf">Brahmali ja Sujato</a> (2014, 50).
8. Pääasiallisena lähteenä tässä osiossa: <a href="https://suttacentral.net/introduction?lang=en">Introduction to SuttaCentral</a>
9. Toisistaan eriytyneet perinteet ovat säilyttäneet varhaisia opetuksia useiden vuosisatojen ajan eri kielillä. Tässä blogissa huomio keskittyy ensisijaisesti opetuksiin, jotka säilytettiin paalin kielellä.
10. Buddha totesi kaikenkattavasti, että hänen opetuksensa on tarkoitettu niille, jotka "tuntevat": <a href="https://suttacentral.net/an3.61/en/sujato">AN3.61</a>.

Lähteenä käytetty myös Bhante S. Dhammikan teosta “<a href="https://budblooms.org/download/footprints-in-the-dust-the-life-of-the-buddha-from-the-most-ancient-sources/">Footprints in the Dust: The Life of the Buddha from the Most Ancient Sources</a>” (2022).
