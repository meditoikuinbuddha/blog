---
layout: "categories"
title: "Mitä on buddhalainen harjoitus?"
excerpt: "<h3>Buddhalainen harjoitus pähkinänkuoressa.</h3>"
date: 2024-03-03 12:00:00 +0200
author: "Meditoi kuin Buddha"
category: "Tietoisku"
permalink: buddhalainenharjoitus
header: 
       teaser: assets/images/varun-singh-RmWkrjjz2J4-unsplash.jpg

entries_layout: grid

author: "Meditoi kuin Buddha"
---
<figure>
<img src="assets/images/varun-singh-RmWkrjjz2J4-unsplash.jpg" alt="buddhapatsas">
<figcaption> Buddhapatsas Pohjois-Intiassa. Kuva: Varun Singh</figcaption>
</figure>

<b> Anna palautetta: meditoikuinbuddha@gmail.com</b>

<h2>Buddhalainen polku on simppeli, mutta syvällinen</h2>

Buddhalaista harjoitusta määrittää selkeys, rationaalisuus, yksinkertaisuus ja syvällisyys. 

Buddhan opetuksien ytimessä on mielen harjoittaminen, joka johtaa askel askeleelta kohti syvempää rauhaa ja onnea. 

Buddha itse kuvasi harjoitustaan keskitieksi (paaliksi <i>majjhimā paṭipadā</i>) (<a href="https://suttacentral.net/sn56.11/en/sujato">SN56.11</a>).

Jaloksi kahdeksanosaiseksi poluksi nimetty keskitie väistää sekä aistillisen nautiskelun että itsekurittamisen äärimmäisyydet. 

Buddhan viitoittama polku ohjaa siis luopumaan kaikesta kehoon kohdistuvasta halusta ja inhosta. 

Polun päämääränä on puolestaan kaikesta materialismista vapaa henkinen nautinto, joka luo perustan ymmärryksen syvenemiselle. 

<h2>Buddhalaisuuteen ei sisälly sokeaa uskoa</h2>

<figure>
<img src="assets/images/polku" alt="polku">
<figcaption> Buddhalainen polku vie kohti valoa. Kuva: Patrick Fore</figcaption>
</figure>

Jalo kahdeksanosainen polku alkaa Buddhan opetuksien teoreettisesta hyväksymisestä ja päättyy syvään meditatioon, joka johtaa Buddhan opetuksien omakohtaiseen todentamiseen ja kärsimyksen lakkaamiseen.

Buddhan opetuksien ohjaavana periaatteena on siis henkinen itsenäisyys. 

Buddhaan luottaminen antaa perustan harjoitukselle, mutta harjoituksen edetessä luottamus perustuu etenevässä määrin omaan kokemukseen. 

Näin ollen buddhalainen harjoitus on täysin vapaa sokeasta uskosta. Päätavoitteena on ymmärtää sama totuus, jonka Buddha ymmärsi.

Palvottavan jumalhahmon sijaan Buddha on siis opettaja, jonka neuvot voi halutessaan pistää käytäntöön. 

Lopulta harjoituksen syveneminen johtaa neljän jalon totuuden ymmärtämiseen, jolloin harjoittaja astuu peruuttamattomasti jalolle kahdeksanosaiselle polulle ja loputtomasta jälleensyntymästä vapautuminen on vain ajan kysymys.

Jalo kahdeksanosainen polku (<i>ariyaaṭṭhaṅgikamagga</i>) koostuu seuraavista osista (mm. <a href="https://suttacentral.net/sn45.8/en/sujato">SN45.8</a>), joita avataan tarkemmin tulevissa julkaisuissa:


<b>1. Oikea näkemys (sammādiṭṭhi)</b>
Jalon neljän totuuden ymmärtäminen.
<b>2. Oikea aikomus (sammāsaṅkappo)</b>
Aikomukset ja ideat, jotka pohjaavat luopumiseen, ystävällisyyteen ja huomaavaisuuteen.
<b>3. Oikea puhe (sammāvācā)</b>
Puhe, joka on totta, harmonista, lempeää ja merkityksellistä.
<b>4. Oikea toiminta (sammākammanta)</b>
Pidättäytyminen tappamisesta, varastamisesta ja seksuaalisista väärinkäytöksistä.
<b>5. Oikea elämäntapa (sammāājīva)</b>
Vahingoittavan työn välttäminen.
<b>6. Oikea pyrkimys (sammāvāyāma)</b>
Neljä oikeaa pyrkimystä.
<b>7. Oikea tietoinen läsnäolo (mindfulness)</b>
Neljä meditoinnin kohdetta.
<b>8. Oikea rauha (sammāsamādhi)</b>
Neljä syvää meditatiivista tilaa, joita kutsutaan <i>jhānoiksi</i>.

<i>Suttien lisäksi jutussa on käytetty lähteenä Bhante Sujaton kirjoitusta <a href="https://suttacentral.net/sn-guide-sujato?lang=en">The Linked Discourses: the blueprint for Buddhist philosophy</a>.</i>

