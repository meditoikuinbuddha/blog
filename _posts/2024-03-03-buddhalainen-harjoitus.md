---
layout: "categories"
title: "Mitä on buddhalainen harjoitus?"
excerpt: "<h3>Buddhalainen harjoitus pähkinänkuoressa.</h3>"
date: 2024-03-03 12:00:00 +0200
author: "Meditoi kuin Buddha"
category: "Tietoisku"
permalink: buddhalainenharjoitus
header: 
       teaser: assets/images/varun-singh-RmWkrjjz2J4-unsplash.jpg

entries_layout: grid

author: "Meditoi kuin Buddha"
---
<figure>
<img src="assets/images/varun-singh-RmWkrjjz2J4-unsplash.jpg" alt="buddhapatsas">
<figcaption> Buddhapatsas Pohjois-Intiassa. Kuva: Varun Singh</figcaption>
</figure>

<b> Anna palautetta: meditoikuinbuddha@gmail.com</b>

<h2>Buddhalainen polku on simppeli, mutta syvällinen</h2>

Buddhalaista harjoitusta määrittää selkeys, rationaalisuus, yksinkertaisuus ja syvällisyys. 

Buddhan opetuksien ytimessä on mielen harjoittaminen, joka johtaa askel askeleelta kohti syvempää rauhaa ja onnea. 

Buddha itse kuvasi harjoitustaan keskitieksi (paaliksi <i>majjhimā paṭipadā</i>) (<a href="https://suttacentral.net/sn56.11/en/sujato">SN56.11</a>).

Jaloksi kahdeksanosaiseksi poluksi nimetty keskitie väistää sekä aistillisen nautiskelun että itsekurittamisen äärimmäisyydet. 

Buddhan viitoittama polku ohjaa siis luopumaan kaikesta kehoon kohdistuvasta halusta ja inhosta. 

Polun päämääränä on puolestaan henkinen nautinto, joka luo perustan ymmärryksen syvenemiselle. 

<h2>Buddhalaisuuteen ei sisälly sokeaa uskoa</h2>

<figure>
<img src="assets/images/polku.jpg" alt="polku">
<figcaption> Buddhalainen polku vie kohti valoa. Kuva: Patrick Fore</figcaption>
</figure>

Jalo kahdeksanosainen polku alkaa Buddhan opetuksien teoreettisesta hyväksymisestä ja päättyy syvään meditatioon, joka johtaa Buddhan opetuksien omakohtaiseen todentamiseen ja kärsimyksen lakkaamiseen.

Buddhan opetuksien ohjaavana periaatteena on siis henkinen itsenäisyys. 

Buddhaan luottaminen on tärkeä alkusysäys ja tuki harjoitukselle. Harjoituksen edetessä luottamus kuitenkin nojaa yhä vahvemmin myös omaan kokemukseen. 

Näin ollen buddhalainen harjoitus on täysin vapaa sokeasta uskosta. 

Palvottavan jumalhahmon sijaan Buddha on opettaja, jonka neuvot voi halutessaan pistää käytäntöön. 

Buddhalaisen harjoituksen päämääränä on oppia katsomaan maailmaa Buddhan tavoin.

Jalo kahdeksanosainen polku (<i>ariyaaṭṭhaṅgikamagga</i>) koostuu seuraavista osista (mm. <a href="https://suttacentral.net/sn45.8/en/sujato">SN45.8</a>), joita avataan tarkemmin tulevissa julkaisuissa:


<b>1. Oikea näkemys (sammādiṭṭhi)</b><br>
Neljän jalon totuuden ymmärtäminen.<br>
<b>2. Oikea aikomus (sammāsaṅkappo)</b><br>
Aikomukset ja ideat, jotka pohjaavat luopumiseen, ystävällisyyteen ja huomaavaisuuteen.<br>
<b>3. Oikea puhe (sammāvācā)</b><br>
Puhe, joka on totta, harmonista, lempeää ja merkityksellistä.<br>
<b>4. Oikea toiminta (sammākammanta)</b><br>
Pidättäytyminen tappamisesta, varastamisesta ja seksuaalisista väärinkäytöksistä.<br>
<b>5. Oikea elämäntapa (sammāājīva)</b><br>
Vahingoittavan työn välttäminen.<br>
<b>6. Oikea pyrkimys (sammāvāyāma)</b><br>
Neljä oikeaa pyrkimystä.<br>
<b>7. Oikea tietoinen läsnäolo (mindfulness)</b><br>
Neljä meditoinnin kohdetta.<br>
<b>8. Oikea rauha (sammāsamādhi)</b><br>
Neljä syvää meditatiivista tilaa, joita kutsutaan <i>jhānoiksi</i>.<br>


<i>Suttien lisäksi jutussa on käytetty lähteenä Bhante Sujaton kirjoitusta <a href="https://suttacentral.net/sn-guide-sujato?lang=en">The Linked Discourses: the blueprint for Buddhist philosophy</a>.</i>

