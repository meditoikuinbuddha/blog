---
layout: "posts"
title: "Mitä on buddhalainen harjoitus?"
excerpt: "<h3>Buddhalainen harjoitus pähkinänkuoressa.</h3>"
date: 2024-03-03 12:00:00 +0200
author: "Meditoi kuin Buddha"
category: "Sutta-tuokio"
permalink: buddhalainenharjoitus
header: 
       teaser: assets/images/varun-singh-RmWkrjjz2J4-unsplash.jpg

entries_layout: grid

author: "Meditoi kuin Buddha"
---
<iframe width="560" height="315" src="https://www.youtube.com/embed/_yAsEwcwudQ?si=Q0QmEItmZJijN3pj" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture; web-share" referrerpolicy="strict-origin-when-cross-origin" allowfullscreen></iframe>

<i>Kuuntele julkaisu luettuna</i>:
<audio controls>
  <source src="assets/audio/2024-03-25/2024-03-03-final.mp3" type="audio/mp3">
</audio>

<b> Anna palautetta: meditoikuinbuddha@gmail.com</b>

<h2>Buddhalainen harjoitus ei ole vain meditointia</h2>

<figure>
<img src="assets/images/varun-singh-RmWkrjjz2J4-unsplash.jpg" alt="buddhapatsas">
<figcaption> Buddhapatsas Pohjois-Intiassa. Kuva: Varun Singh</figcaption>
</figure>

Buddhan varhaisissa opetuksissa henkinen harjoitus etenee vaiheittain ja suunnitelmallisesti. 

Opetuksien ytimessä on pitkäjänteinen mielen sekä käytöksen harjoittaminen, joka johtaa askel askeleelta kohti syvempää rauhaa ja onnea<sup>1</sup>.

Iso osa buddhalaisesta harjoituksesta tapahtuu siis <i>ennen meditointia</i><sup>2</sup>. 

Eettiset periaatteet, ystävällisyyteen sitoutuminen ja oman ajattelun työstäminen<sup>3</sup> luovat perustan meditoinnille. Näin ollen buddhalainen harjoitus sopii kaikille, ei vain himomeditoijille.

Jos mieli ei ole valmis meditoimaan, liiallinen meditointityynyllä istuminen voi olla jopa haitallista<sup>4</sup>. 

On siis ensiarvoisen tärkeää ymmärtää, miten buddhalainen polku toimii.

<h2>Buddhalainen polku on onnellinen polku</h2>

<figure>
<img src="assets/images/polku.jpg" alt="polku">
<figcaption> Buddhalainen polku vie kohti valoa. Kuva: Patrick Fore</figcaption>
</figure>

Buddhalainen polku vie kohti syvää meditaatiota ja siitä kumpuavaa ymmärrystä, mutta rauhaa ja onnea on tarjolla ensiaskeleista lähtien.

Buddhan sanoin polku on hyvä alussa, keskivaiheilla ja lopussa<sup>5</sup>.

Buddha itse kuvasi harjoitustaan keskitieksi<sup>6</sup>.

Jaloksi kahdeksanosaiseksi poluksi nimetty keskitie väistää sekä aistillisuuden että itsekurittamisen.

Jalo kahdeksanosainen polku (<i>ariyaaṭṭhaṅgikamagga</i>) koostuu seuraavista osista<sup>7</sup>, joita avataan tarkemmin tulevissa julkaisuissa:


<b>1. <a href="https://meditoikuinbuddha.fi/oikeanakemys">Oikea näkemys</a> (<i>sammādiṭṭhi</i>)</b><br>
Neljän jalon totuuden ymmärtäminen.<br>
<b>2. <a href="https://meditoikuinbuddha.fi/oikeaajattelu">Oikea aikomus</a> (<i>sammāsaṅkappa</i>)</b><br>
Aikomukset ja ideat, jotka pohjaavat luopumiseen, ystävällisyyteen ja huomaavaisuuteen.<br>
<b>3. Oikea puhe (<i>sammāvācā</i>)</b><br>
Puhe, joka on totta, sopusointuista, lempeää ja merkityksellistä.<br>
<b>4. Oikea toiminta (<i>sammākammanta</i>)</b><br>
Pidättäytyminen tappamisesta, varastamisesta ja seksuaalisista väärinkäytöksistä.<br>
<b>5. Oikea elämäntapa (<i>sammāājīva</i>)</b><br>
Vahingoittavan työn välttäminen.<br>
<b>6. Oikea pyrkimys (<i>sammāvāyāma</i>)</b><br>
Neljä oikeaa pyrkimystä.<br>
<b>7. Oikea tietoinen läsnäolo (<i>mindfulness</i>)</b><br>
Neljä meditoinnin kohdetta.<br>
<b>8. Oikea rauha (<i>sammāsamādhi</i>)</b><br>
Neljä syvää meditatiivista tilaa, joita kutsutaan <i>jhānoiksi</i>.<br>

<i>Lähteet ja viittaukset:</i>
1. Asteittainen harjoitus (<i>anupubba-sikkhā</i>, engl. <i>gradual training</i>) ja harjoituksen seurauksena syvenevä onni kuvataan useaan otteeseen <i>suttissa</i>, mm. <a href="https://suttacentral.net/dn2/en/sujato?lang=en">DN 2</a> ja <a href="https://suttacentral.net/mn107/en/sujato?lang=en">MN 107</a>. Opetus vaiheittaisesta harjoituksesta on vaihtoehtoinen tapa tarkastella harjoitusta ja jaloa kahdeksanosaista polkua.
2. Edellä mainitussa asteittaisessa harjoituksessa meditointi on vuorossa vasta eettisyyden ja aistien vartioimisen/hillitsemisen (<i>indriyesu guttadvāra</i>) sekä muiden osasten (esim. syömishalujen hillitseminen ja hereilläoloon sitoutuminen) jälkeen. Muualla Buddha toteaa, että meditointia tulisi harjoittaa vasta käytöksen puhdistamisen jälkeen ja totuudenmukaiseen näkemykseen pohjaten. (Mm. <a href="https://suttacentral.net/sn47.3/en/sujato">SN 47.3</a>).
3. Kuten <i>suttassa</i> <a href="https://suttacentral.net/mn20/en/sujato?lang=en">MN 19</a> osoitetaan, ajattelutottumukset syntyvät toiston seurauksena. Ajattelun muuttaminen on huolellisuutta ja sitoutumista vaativaa työtä, kuten kyseisen <i>suttan</i> vertaus lehmiä jatkuvasti kaitsevasta paimenesta osoittaa.
4. <i>Suttassa</i> <a href="https://suttacentral.net/an9.3/en/sujato">AN 9.3.</a> kokematon munkki menee Buddhan varoituksista huolimatta yksin metsään meditoimaan ja palaa häntä koipien välissä takaisin. Buddha muistuttaa häntä muun muassa hengellisten ystävien ja eettisten periaatteiden tärkeydestä henkisellä polulla. Kuuluisassa opetuksessa <a href="https://suttacentral.net/mn4/en/sujato">MN 4</a> Buddha lisäksi toteaa, että vetäytyminen luontoon voi viedä järjen, jos meditoija ei saavuta <i>samādhia</i>.
5. "<i>Ādikalyāṇā majjhekalyāṇā pariyosānakalyāṇā</i>", mm. <a href="https://suttacentral.net/an10.17/en/sujato?lang=en">AN 10.17</a>
7. <i>Majjhimā paṭipadā,</i> mm. Buddhan ensimmäisessä opetuksessa: <a href="https://suttacentral.net/sn56.11/en/sujato">SN56.11</a>.
8. Analyysi jalon kahdeksanosaisen polun eri osista: <a href="https://suttacentral.net/sn45.8/en/sujato">SN45.8</a>.
   
<i>Jutussa on käytetty lähteenä myös Bhante Sujaton kirjoitusta <a href="https://suttacentral.net/sn-guide-sujato?lang=en">The Linked Discourses: the blueprint for Buddhist philosophy</a>.</i>

